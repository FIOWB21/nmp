Філімонова Т.О.,
Самойленко Г.Т., Панченко В.А.



Державний
торговельно-економічний університет, м. Київ



tatyana0377@gmail.com, anna_zak@ukr.net, vitpan2010@gmail.com



РОЗВ’ЯЗУВАННЯ НЕЛІНІЙНИХ РІВНЯНЬ МОВОЮ PYTHON



 The work presents the solution of a nonlinear equation. The separation of
the roots and refinement was carried out by the methods of half division,
chords, Newton and the combined method. The code is written in the Python
programming language using the NumPy, ScyPy libraries.



Keywords: nonlinear equation, numerical programming methods,
Python, NumPy.



 



Вступ. Розв’язування алгебраїчних та трансцендентних рівнянь може бути самостійним завданням або складовою частиною
складніших завдань. Практична цінність чисельних методів в обох випадках визначається
швидкістю та ефективністю отримання розв'язку. Вибір відповідного алгоритму для
розв'язування рівнянь залежить від характеру завдання. Задачі, що зводяться до
розв'язування алгебраїчних та трансцендентних рівнянь, можна класифікувати за
кількістю рівнянь, передбачуваного
характеру і кількістю розв'язків. 



Розв'язування
рівнянь проходить у два етапи [1]: 



−   
знаходження
наближених значень коренів (відокремлення коренів);



−   
уточнення
наближених значень коренів.



Загальних
методів відокремлення коренів не існує. Методи уточнення наближених значень
коренів при розв'язуванні нелінійних рівнянь такого типу поділяються на прямі і
ітераційні.



Прямі методи
дозволяють знайти рішення за допомогою формул і забезпечують отримання точного
розв'язку. Прикладом прямих методів є формула для визначення коренів квадратного
рівняння. 



В ітераційних
методах задається процедура розв'язування у вигляді багаторазового застосування
певного алгоритму. Отриманий розв'язок завжди є наближеним, хоча може бути
скільки завгодно близьким до точного. Ітераційні методи зручні для реалізації
на комп’ютері. 



У кожному з цих
методів вважається, що задача полягає у відшуканні дійсних коренів рівняння . 



Мета роботи: розв’язати нелінійне рівняння методами половинного
ділення, методом хорд, методом Ньютона та комбінованим методом з використанням
мови програмування Python. Порівняти
отримані розв’язки. Зробити висновки.



Нелінійне
рівняння буде розв’язано наступними методами:



−  метод половинного ділення   - найпростіший метод уточнення кореня
рівняння, збігається для будь-яких неперервних функцій, в тому числі
недиференційованих; швидкість сходження невелика;



−  метод хорд - один з найбільш
поширених методів розв’язання алгебраїчних і трансцендентних рівнянь; метод
забезпечує швидку збіжність, ніж метод половинного ділення;



−  метод Ньютона (дотичних) – популярність
цього метода обумовлена тим, що на відміну від двох попередніх замість
інтерполяції по двом значенням функції в методі Ньютона здійснюється екстраполяція
за допомогою дотичної до кривої в одній точці [2]; метод відомий своєю швидкою
збіжністю;



−  комбінований метод - методи хорд і
Ньютона часто використовують в поєднанні один з одним, і процес уточнення
кореня нелінійного рівняння проходить швидше.



 Постановка задачі. Розв’язати
нелінійне рівняння 





з точністю до 0,0001. Відокремити
корені. Уточнення коренів провести методом половинного ділення, методом хорд,
методом Ньютона і комбінованим методом.



Імпортуємо необхідні бібліотеки (Рис. 1).



 


![image](https://user-images.githubusercontent.com/90642321/192757922-3c60ad3e-c750-412f-8fd2-b77cf93f795f.png)


Рис. 1. Імпортування бібліотек




 



Відокремлюємо корені рівняння. Для цього за допомогою циклу for розбиваємо числову вісь на відрізки
одиничної довжини та обчислюємо значення заданої функції на кінцях отриманих
відрізків. Якщо функція на кінцях відрізку має значення різних знаків, тоді на
даному відрізку існує корінь.  В
результаті відокремлення коренів отримаємо наступні відрізки, що містять корінь
[-1, -1],  [1, 2]. 



Далі запишемо функції для уточнення коренів заданими методами.



Розглянемо код на прикладі метода хорд. Похідну другого порядку
обчислюємо за допомогою derivative (f, a, n = 2). Заданої точності досягаємо за
допомогою циклу while (abs(xi_1-xi)>eps): (Рис. 2). 



 



![image](https://user-images.githubusercontent.com/90642321/192757948-e4335913-6e11-4581-befe-12e3ba494242.png)


Рис. 2. Метод хорд



 



В результаті проведених обчислень отримаємо наступні результати (Рис.
3).



![image](https://user-images.githubusercontent.com/90642321/192758047-325364d8-4d77-44bc-9f82-927ba7f36edf.png)


Рис. 3. Результати обчислень



 



Із отриманих результатів бачимо, що розв’язки, отримані для відрізків різними
методами співпадають із заданою точністю.



Повний код реалізації задачі знаходиться у відкритому доступі за
посиланням: https://github.com/FIOWB21/nmp



Висновки. В роботі розглянуто теоретичні характеристики і практично
реалізовані основні методи розв’язання нелінійних рівнянь.



Метою дослідження було розв’язування нелінійного рівняння методами
половинного ділення, хорд, Ньютона і комбінованим методом з використанням
можливостей мови програмування Python. Існує величезна кількість бібліотек, які
дозволяють вирішувати найрізноманітніші завдання за допомогою цієї мови. NumPy є основною
бібліотекою для наукових обчислень на Python [3]. Її можна використовувати для
виконання як простих, так і досить складних наукових розрахунків, в тому числі
для розв’язування задач чисельних методів програмування.



Проаналізувавши отримані результати, можна сказати, що розв’язки
рівнянь, які близькі до розв’язків аналітичним способом залежать від вибору
початкового значення та введеної точності.



 



ЛІТЕРАТУРА



1.     Програмування
числових методів мовою Python : навч. посіб. / А. Ю. Дорошенко, С. Д.
Погорілий, Я. Ю. Дорогий, Є. В. Глушко ; за ред. А. В. Анісімова. – К. :
Видавничо-поліграфічний центр "Київський університет", 2013. – 463 с.



2.     Чисельне розв’язання трансцендентних рівнянь. Електронний ресурс – [Режим доступу]: https://studfile.net/preview/7821053/page:2/



3.     NumPy. [Електронний ресурс]. - Режим доступу: https://numpy.org/doc/stable/index.html#
